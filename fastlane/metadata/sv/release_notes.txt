Glada nyheter, allihopa – vi har åtgärdat appkrascher som orsakades av bilduppladdning i offline-läge, borttagning av media eller visning av information för "Gilla"-aviseringar.

Vi har gjort några stora ändringar av blockredigeraren, så du kan vara lugn och publicera vidare:

- När du öppnar inställningarna för ett knapp- eller bildblock som är länkat till en URL kommer redigeraren inte längre att klistra in en URL från dina urklipp automatiskt. Du kommer nu att se förslaget "Länka till" och kunna välja att antingen använda urklipps-URL:en eller ange en annan URL.
- När du skapar ett galleriblock öppnas mediaalternativen för din enhet automatiskt, vilket gör det enklare för dig att lägga till dina bilder.
- Ska du lägga till ett nytt block? Om din enhet är inställd på ett annat språk än engelska kommer flikarna i infogarmenyn nu att matcha ditt inställda språk.
- När du använder inbäddningsblocket kommer åtgärden "Redigera" inte att visas i verktygsfältet. Du kan nu istället ändra URL:en genom att gå till blockinställningarna.
- När du växlar från HTML-läge till visuellt läge i inläggsredigeraren kommer det att visas en avisering som meddelar dig om detta.
- Du kanske har noterat att textstorleken ibland har ändrat sig av sig själv i dina media- och textblock. Vi har åtgärdat felet som orsakade detta.

Är du ny på WordPress? Oroa dig inte. Vår inloggningsprocess gör det enklare än någonsin att skapa och börja hantera din webbplats.

Vi har också lagt till en ny Om-skärm där du kan betygsätta och dela appen (blink, blink), besöka vår Twitter-profil och blogg, visa våra övriga appar, med mera.
